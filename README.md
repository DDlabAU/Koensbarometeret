# Kønsbarometeret

Kønsbarometret er en interaktiv installation designet og udviklet af Julie Mikkelsen og Marie Lauritzen i forbindelse med kurset Interaktionsdesign II. 
Installationen er udformet som en påklædningsdukke, der genererer vurderinger af den pågældende dukke (og dens skabers) køn, ud fra en ikke-binær forståelse af køn, og forsøger derigennem at prompte en refleksion over vores egne forståelser af køn. 

Kønsbarometret består af to dele: selve påklædningsdukken og en skærm hvorpå vurderingerne bliver vist. Påklædningsdukken er bygget op omkring et arduino board, der kan registrere hvilken type tøj der monteres på den. Denne information videregives til en processing-sketch, der kører på en raspberry pi, som formidler denne information til beskueren på en skærm. 

